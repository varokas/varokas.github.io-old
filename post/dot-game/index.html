<!DOCTYPE html>
<html xmlns="http://www.w3.org/1999/xhtml" xml:lang="en" lang="en-us">
<head>
  <link href="http://gmpg.org/xfn/11" rel="profile">
  <meta http-equiv="content-type" content="text/html; charset=utf-8">

  
  <meta name="viewport" content="width=device-width, initial-scale=1.0, maximum-scale=1">

  <title> Dot Game &middot; varokas </title>

  
  <link rel="stylesheet" href="http://varokas.github.io//css/poole.css">
  <link rel="stylesheet" href="http://varokas.github.io//css/syntax.css">
  <link rel="stylesheet" href="http://varokas.github.io//css/hyde.css">
  <link rel="stylesheet" href="http://fonts.googleapis.com/css?family=PT+Sans:400,400italic,700|Abril+Fatface">

  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.ico">

  
  <link href="" rel="alternate" type="application/rss+xml" title="varokas" />
</head>

<body>

<div class="sidebar">
  <div class="container sidebar-sticky">
    <div class="sidebar-about">
      <h1>varokas</h1>
      <p class="lead">
      An elegant open source and mobile first theme for <a href="http://hugo.spf13.com">hugo</a> made by <a href="http://twitter.com/mdo">@mdo</a>. Originally made for Jekyll.
      </p>
    </div>

    <ul class="sidebar-nav">
      <li><a href="/">Home</a> </li>
      
    </ul>

    <p>&copy; 2015. All rights reserved. </p>
  </div>
</div>


    <div class="content container">
<div class="post">
  <h1>Dot Game</h1>
  <span class="post-date">Sat, Jun 30, 2012</span>
      

<p>ในงาน Agile Thailand 2012 ผมได้ไปนำเสนอหลักการสำคัญที่สุดของอไจล์ในความคิดของผม ผ่านทางเกมสองเกม วันนี้เรามาเริ่มกันที่เกมแรกก่อน ดูตอนเริ่มจนถึงประมาน 23:30</p>

<p>[youtube=<a href="http://www.youtube.com/watch?v=5R_DntLIfm4">http://www.youtube.com/watch?v=5R_DntLIfm4</a>]
Slide ดูที่นี่: <a href="https://docs.google.com/a/panusuwan.com/presentation/d/1attb-82DRsRFU8mV1byd6KSGCNp72RlQvNsu1eVSyFw/edit">https://docs.google.com/a/panusuwan.com/presentation/d/1attb-82DRsRFU8mV1byd6KSGCNp72RlQvNsu1eVSyFw/edit</a></p>

<h2 id="dot-game:90499c92506c615d14e2d16850c52765">Dot Game</h2>

<p><a href="http://www.netobjectives.com/resources/articles/the-dot-game">http://www.netobjectives.com/resources/articles/the-dot-game</a></p>

<p>เกมนี้ผมได้ไปเล่นกับโค้ชอไจล์กับลีนชื่อค่อนข้างดัง คือ คุณ Alan Shalloway ในงาน Agile Open Northwest 2012 ซึ่งเค้าก็อนุญาตให้คนอื่นๆ เอามาเผยแพร่เล่นกันได้ ใครจะเอาไปเล่นก็ได้ ก็เครดิตเจ้าของเดิมกันด้วยนะครับ ตัวเกมไม่ได้มีอะไรซับซ้อนครับ เป็นเหมือนกับสายพานการผลิตสินค้า ซึ่งในที่นี้เป็นกระดาษโพสอิตแปะสติกเกอร์รูปจุดเข้าไปในตำแหน่งต่างๆ แต่ละคนก็มีจุดที่ต้องแปะเป็นของตัวเอง เสร็จแล้วก็ส่งต่อให้คนต่อไปเรื่อยๆ</p>

<h3 id="ลงม-อผล-ต:90499c92506c615d14e2d16850c52765">ลงมือผลิต</h3>

<p>การเล่นแบ่งเป็นสองรอบ รอบนึงให้เวลา 5 นาที ผมทำหน้าที่เป็นลูกค้าตรวจรับงาน</p>

<p>เริ่มเล่นรอบแรก เราจะให้แต่ละคนทำชุดละ 6 อัน แปะจุดให้เสร็จทั้ง 6 แผ่นในแต่ละชุดแล้วค่อยส่งต่อไป รอบนี้ชุดแรกมาถึงมือผมเมื่อเวลา 3 นาที ชุดแรกมีปัญหาต้องแก้เพราะแปะจุดมาผิดตำแหน่งกัน แก้ไปแก้มา จนหมดเวลา ไม่มีงานที่เสร็จซักชิ้นเดียว และมีสินค้าที่ไม่เสร็จค้างในสายการผลิตอยู่ 30 กว่าชิ้น</p>

<p>รอบที่สองเอาใหม่ เราให้แต่ละคนทำชุดละเพียง 1 อัน รอบนี้สินค้าชิ้นแรกมาถึงมือผมใช้เวลา 1 นาทีครึ่ง เมื่อจบแล้ว มีสินค้าที่มีคุณภาพตามที่ลูกค้าต้องการอยู่ 10 ชิ้น มีสินค้าเหลืออยู่บนโต๊ะ 12 ชิ้น ซึ่งน้อยกว่ารอบแรกอยู่สามเท่า</p>

<h3 id="เราอยากเป-นล-กค-าและเจ-าของโรงงานแบบไหน:90499c92506c615d14e2d16850c52765">เราอยากเป็นลูกค้าและเจ้าของโรงงานแบบไหน?</h3>

<p>ถ้าทั้งสองรอบเป็นโรงงานสองโรงงาน แล้วมาเสนอตัวผลิตสินค้าให้เราที่เป็นลูกค้า ถึงจุดนี้ลูกค้าทุกคนคงตอบเหมือนกันว่าอยากได้โรงงานที่สอง</p>

<p>ถ้าเราเป็นลูกค้าเราชอบโรงงานที่สองเพราะมีงานที่เสร็จมากกว่า และมีสินค้าตัวอย่างมาให้เห็นและวิจารณ์แก้ไขเร็วกว่า (1.5 นาที) เทียบกับ 3 นาทีในแบบแรก</p>

<p>เกิดเราเป็นเจ้าของโรงงานที่มาเสนองานเอง ก็ชอบแบบที่สองมากกว่า เพราะมีสินค้าที่อยู่ในสายการผลิต (work-in-progress) น้อยกว่า เกิดว่าลูกค้ามีอะไรต้องแก้ขึ้นมา ต้องโยนทิ้ง สิ่งที่โยนทิ้งก็มีแค่ 12 อัน เทียบกับ 30 อันในตอนแรก</p>

<h3 id="ทำให-เสร-จท-ละอย-าง:90499c92506c615d14e2d16850c52765">&ldquo;ทำให้เสร็จทีละอย่าง&rdquo;</h3>

<p>เมื่อเล่นจนเสร็จเราก็เฉลยที่แบบที่สองได้งานดีกว่าเพราะเรา &ldquo;ทำให้เสร็จทีละอย่าง&rdquo; ครับ จากเริ่มจนจบ ทุกคนเน้นไปที่การทำกระดาษโพสอิตในมือเพียงอันเดียวให้เสร็จ ไม่มีการกั๊กของไว้เยอะๆ แล้วค่อยส่งในขั้นตอนต่อไป ของชิ้นแรกเล็กๆ ก็มาถึงมือลูกค้าอย่างรวดเร็ว นอกจากลูกค้าจะได้ตรวจดูว่า ถูกต้องตามที่ใจต้องการมั๊ย ยังสามารถเอางานเล็กๆ ที่มีอยู่ เริ่มไปใช้งาน หรือ ไปโชว์ให้คนอื่นดูได้ด้วย</p>

<p>อ่านเฉลยถึงตรงนี้ทุกคนก็คงจะคิดว่า มันก็สมเหตุสมผลดีนิ ไม่เห็นมีอะไรใหม่เลย ทำทีละน้อย ตรวจทีละน้อย มีปัญหาอะไรก็ตรวจสอบแก้ไขได้เร็วกว่า ได้ของชิ้นแรกมาใช้เร็วกว่าด้วย</p>

<p>อยากให้ลองคิดดูว่าเราทำซอฟแวร์แบบเดิมๆ กันยังไงอยู่ครับ</p>

<ol>
<li><p>เปิดโปรเจคกันก่อน ประมาณว่าโปรเจคนี้ต้องทำงานอะไรบ้าง ใช้คนเท่าไหร่ scope ใหญ่แค่ไหน (เสียเวลาเป็นสัปดาห์)</p></li>

<li><p>เก็บ Requirement ก่อน เอาให้ครบถ้วนทุกมุม เก็บให้ครบทุกเคส (เสียไป 1 -2 เดือน)</p></li>

<li><p>ลง Design ให้ครบทุกมุมมอง คุยกับ Software Architect คุยกับผู้เชี่ยวชาญโน่นนี่  (ครึ่งเดือน)</p></li>

<li><p>ลุย Code กันอีกซักพัก (2 เดือน)</p></li>

<li><p>ส่ง Test กันให้หมดจด แก้บั๊กให้เรียบ (2 - 3 เดือน)</p></li>

<li><p>สุดท้าย โยนไปให้ลูกค้า UAT. ลูกค้าส่งรายการมาแก้เยอะแยะ เพราะสิ่งที่สะสมมาไว้กว่า 6 เดือน ไม่เคยได้มาดูเลยว่าเกิดอะไรขึ้น</p>

<ol>
<li><p>ตัวทีมก็หงุดหงิดที่ลูกค้าจุกจิกมีรายการแก้ยาวเหยียด</p></li>

<li><p>ลูกค้าก็หงุดหงิด ที่นั่งเฉยๆ อยู่ 6 เดือนไม่ได้ดูอะไรเลย (อ่าน design document เองไม่เข้าใจ ไม่รู้จะเอาเอกสารเป็นตั้งๆ มาทำอะไร) พอได้ของก็ได้อันที่ไม่ตรงใจมา</p></li>
</ol></li>
</ol>

<h3 id="release-early-release-often:90499c92506c615d14e2d16850c52765">Release Early, Release Often</h3>

<p>ถ้าเราพยายามทำ &ldquo;ทีละอย่าง&rdquo; แทนที่เราจะเริ่มโปรเจคด้วยการไปแตก use case ทำดีไซน์มากมาย ก็เปลี่ยนเป็นคิดว่า อะไรคือสิ่งที่สำคัญที่สุดที่ควรจะทำตอนนี้ สมมติว่าคำตอบคือ หน้าล็อกอินของระบบ ก็ทำ Requirement, Design, Code, Test เฉพาะหน้าล็อกอินอันนี้ให้ครบวงจร ซึ่งมันก็ควรจะใช้เวลาไม่มากนัก (ก็แค่หน้าเดียวเอง) แล้วเข็นรีลีสออกมาให้ได้เร็วที่สุด แล้วก็เอาให้ลูกค้าดู เมื่อลูกค้าพอใจแล้ว ก็ทำระบบของเราส่วนอื่นๆเพิ่มเติมต่อไป ทำให้เสร็จทีละอย่างๆ ค่อยๆ เติมความสามารถของระบบเพิ่มขึ้นไปเรื่อยๆ ทำให้ลูกค้าได้เห็นทีละน้อยไปเรื่อยๆ ถ้าลูกค้ามองเห็นอะไรจุดใหญ่ ที่เราทำพลาดไปในแต่ละรอบ ก็จะได้ชี้ออกมาชัดๆ เลยในช่วงสัปดาห์ สองสัปดาห์แรก แทนที่ต้องรอให้เราสะสมความผิดขึ้นเป็นก้อนใหญ่ๆ ก่อนแล้วถึงจะค่อยเห็น</p>

<p>ถ้าให้ผมสรุปอไจล์เป็นข้อความสั้นๆ ผมตอบว่าบอกว่าคือ &ldquo;รีลีสบ่อยๆ&rdquo; ครับ</p>

</div>
</div>

  </body>
</html>
