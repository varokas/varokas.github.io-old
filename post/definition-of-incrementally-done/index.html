<!DOCTYPE html>
<html xmlns="http://www.w3.org/1999/xhtml" xml:lang="en" lang="en-us">
<head>
  <link href="http://gmpg.org/xfn/11" rel="profile">
  <meta http-equiv="content-type" content="text/html; charset=utf-8">

  
  <meta name="viewport" content="width=device-width, initial-scale=1.0, maximum-scale=1">

  <title> Definition of Incrementally Done &middot; My New Hugo Site </title>

  
  <link rel="stylesheet" href="http://yoursitehere//css/poole.css">
  <link rel="stylesheet" href="http://yoursitehere//css/syntax.css">
  <link rel="stylesheet" href="http://yoursitehere//css/hyde.css">
  <link rel="stylesheet" href="http://fonts.googleapis.com/css?family=PT+Sans:400,400italic,700|Abril+Fatface">

  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.ico">

  
  <link href="" rel="alternate" type="application/rss+xml" title="My New Hugo Site" />
</head>

<body>

<div class="sidebar">
  <div class="container sidebar-sticky">
    <div class="sidebar-about">
      <h1>My New Hugo Site</h1>
      <p class="lead">
      An elegant open source and mobile first theme for <a href="http://hugo.spf13.com">hugo</a> made by <a href="http://twitter.com/mdo">@mdo</a>. Originally made for Jekyll.
      </p>
    </div>

    <ul class="sidebar-nav">
      <li><a href="/">Home</a> </li>
      
    </ul>

    <p>&copy; 2015. All rights reserved. </p>
  </div>
</div>


    <div class="content container">
<div class="post">
  <h1>Definition of Incrementally Done</h1>
  <span class="post-date">Mon, Aug 13, 2012</span>
      <p>สำหรับทีมพัฒนาซอฟแวร์ เวลาจะรับงานใหม่มาทำทีนึง คำถามยอดฮิตที่สุดที่จะเจอก็คือ &ldquo;งานทั้งหมดจะเสร็จเมื่อไหร่&rdquo; กำหนดมาให้ถูกต้องจะได้เอาไปทำบัญชีตัดงบได้ ทีีนี้คนประมาณก็ไม่รู้ว่าจะทำยังไงให้มันได้พอดี ยังไม่รู้เรื่องเลยว่าต้องทำอะไรบ้างแต่ต้องการได้วันเสร็จแล้ว วิธีแก้ปัญหาโดยทั่วไปคือเขียนสเปคให้ละเอียดยิบ จะได้รู้ว่าต้องทำอะไรบ้าง แล้วเซ็นสัญญากันให้เรียบร้อย กำหนดวันส่ง กำหนดว่าถ้ามีการเปลี่ยนแปลงอะไรต้องคิดเงินใหม่ยังไง ทำงานเป็น Waterfall ไปโดยปริยาย</p>

<p>ทีนี้พอทีมเราทำงานเป็นอไจล์ เราไม่พยายามจะกำหนดล่วงหน้ามากมายว่าจะต้องส่งอะไรเมื่อไหร่ เน้นไปที่ทำสิ่งที่สำคัญที่สุดในเดือนนี้ พยายามรีลีสเล็กๆ เพิ่มคุณค่าของระบบไปเรื่อยๆ แล้วเราจะบอกเขาได้ยังไงว่าโปรเจคยักษ์ของเราจะใช้เวลากี่ปีกว่าจะเสร็จ?</p>

<p>คำตอบตรงๆ เลยคือ เราไม่่รู้ครับ เทคนิคทั้งหลายของอไจล์ไม่ได้ทำให้เราประมาณแม่นขึ้นมาทันที หรือทำให้เรามองล่วงหน้าได้ขึ้นมาเฉยๆ ว่าจะต้องทำอะไรบ้าง อไจล์เน้นไปที่การรีลีสบ่อยๆ ทุกสัปดาห์ หรือทุกเดือน สร้างคุณค่าของระบบทีละน้อยๆ ไปเรื่อยๆ</p>

<p>คือจริงๆ แล้วปัญหาเรื่องนี้ไม่ได้อยู่ที่ประมาณแม่นหรือไม่แม่น ปัญหาหลักอยู่ที่ว่า เรามองคำว่า เสร็จ คืออะไรต่างหาก </p>

<p>สมมติจะสร้างระบบร้านค้าออนไลน์ขึ้นมาซักอัน ถ้าจะจ้างทีมทำ ต้องไปเขียนสเปคมา ออกแบบว่า ต้องมีหน้าล็อกอิน หน้ารายการสินค้า หน้าเลือกสินค้า shopping cart ระบบตัดเงินบัตรเครดิต จ่ายผ่านบัญชีธนาคาร ส่งอีเมลแจ้งเตือน เสร็จแล้วก็ให้ประมาณเวลา เซ็นสัญญา ทำให้หมดทั้งรายการนี้ จึงจะเรียกได้ว่าโปรเจค เสร็จ ถ้ามีรายการอะไรไม่ได้ทำ ก็ยังไม่ตรวจรับ ถ้ามีอะไรเปลี่ยนแปลงต้องคุยเปลี่ยนสัญญากัน</p>

<p>ทีมที่ทำงานเป็นอไจล์ทั้งระบบทั้งลูกค้าละทีม จะเน้นไปว่า ส่วนไหนสำคัญที่สุดก็ทำก่อนเลย ไปเรื่อยๆ </p>

<ul>
<li>เดือนแรก ตกลงกันว่าว่าจะทำหน้ารายการสินค้า สิ้นเดือน ฟีเจอร์นี้ก็ เสร็จ</li>
<li>เดือนที่สอง ตกลงกันว่าว่าจะทำระบบล็อกอิน สิ้นเดือน ฟีเจอร์นี้ก็ เสร็จ</li>
<li>เดือนที่สาม ตกลงกันว่าว่าจะทำตัดเงินผ่านบัตรเครติด สิ้นเดือน ฟีเจอร์นี้ก็ เสร็จ</li>
<li>ถึงเดือนที่สี่ ถ้าลูกค้าไม่อยากทำระบบจ่ายเงินผ่านบัญชีธนาคาร ก็ให้ทีมไปทำอย่างอื่นแทน (ไม่ต้องมาคุยกันเรื่อง change management ด้วย) หรือ อยากจะเอาแค่นี้ไปปล่อยให้ใช้ ก็ทำได้ หรือ เอาไปให้ผู้บริหารดูแล้วอยากแก้หน้าเก่าก็ทำได้ หรือเงินหมดกระทันหันจะไล่ทีมนี้ออกตอนนี้เลย ก็ยังได้อะไรมาใช้บ้าง</li>
</ul>

<p>มองดีๆ ก็คือ ระบบนี้ เสร็จ ทุกเดือน ใช้งานได้ทุกเดือน แล้วแต่ลูกค้าว่าจะตัดสินใจเอาไปปล่อยเมื่อไหร่ ตัวทีมพัฒนาก็ไม่ได้เน้นมากว่ามีการเปลี่ยนแผนระยะยาวเป็นยังไง (อันนั้นเป็นหน้าที่ลูกค้า) ทีมเน้นไปว่า เป้าหมายเดือนนี้ ต้องทำอะไรให้เสร็จ เท่านี้เองครับ</p>

<p>สิ่งที่ลูกค้าที่ยังไม่เคยทำอไจล์มักจะไม่รู้คือ ทีมอไจล์ที่แข็งแกร่งจะมีเทคนิคที่สามารถส่งงานที่เสร็จแล้วเป็นส่วนๆ ทีละสัปดาห์หรือ เป็นทีละเดือนได้ครับ ไม่ต้องรอนานๆ เพื่อจะได้เห็นของที่ทำมาทั้งหมดแล้วทีเดียว ทำให้มีตัวเลือกขึ้นมาว่า สามารถจ่ายเงินเป็นเดือนๆ ได้ อะไรที่เคยวาดฝันไว้ เกิดมันไปลองๆ ใช้แล้วไม่น่าจะเวิร์คที่จะใส่เข้ามารวมกับส่วนอื่น ก็ไม่ต้องสั่งให้ทำในเดือนต่อไป </p>

<p>ถ้าลูกค้าคิดและทำอย่างนี้ได้เป็นการลดความเสี่ยงอย่างมหาศาลในการทำโปรเจคที่ต้องจ่ายเงินก้อนใหญ่ๆ แล้วไม่รู้ว่าเลยว่าสิ่งที่ค
ิดมาจะใช้ได้มั๊ยจนกว่าจะได้เห็นตอนจบในอีกสองปี หรือถ้ามีอะไรอยากจะเปลี่ยนเนื่องจากสภาพธุรกิจเปลี่ยน ก็ทำได้เลย เกิดเราบอกว่าสิ่งนึงที่ต้องทำคือระบบล็อกอินด้วยเฟสบุ๊ค เกิดทำๆ ไปเฟสบุ๊คเจ๊ง ไม่มีใครใช้แล้ว ก็ตัดฟีเจอร์นี้ออกได้จาก Product Backlog ของลูกค้าได้เลย ฟีเจอร์นี้ก็จะไม่ถูกหยิบมาทำ ไม่ต้องมาเจรจาเรื่องแก้ไขเสป็คแล้วกำหนดวันเสร็จใหม่กันให้ปวดหัว</p>

<p>ถ้าลูกค้าอยากได้ประมาณคร่าวๆ เราก็บอกเป็นส่วนๆ ได้ แต่ความแม่นยำมันเป็นระดับที่บวกลบได้หลายๆ เดือน เอาไว้ให้ลูกค้าวางแผนจัดการความสำคัญก่อนหลังของการทำงานในระยะยาวเฉยๆ ไม่ได้เอาไว้เป็นหลักประกันว่าทั้งหมดมันเสร็จเมื่อไหร่แน่ๆ ยังไงระบบมันก็ เสร็จ อยู่ทุกเดือนอยู่แล้ว และเสร็จสมบูรณ์ไปเรื่อยๆ จนกว่าลูกค้าจะบอกให้หยุดทำนั่นแหละครับ</p>

</div>
</div>

  </body>
</html>
