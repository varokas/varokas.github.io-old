<!DOCTYPE html>
<html xmlns="http://www.w3.org/1999/xhtml" xml:lang="en" lang="en-us">
<head>
  <link href="http://gmpg.org/xfn/11" rel="profile">
  <meta http-equiv="content-type" content="text/html; charset=utf-8">

  
  <meta name="viewport" content="width=device-width, initial-scale=1.0, maximum-scale=1">

  <title> Agile Thailand 2014 ในความฝัน (ตอนที่ 2: การจัดงาน) &middot; My New Hugo Site </title>

  
  <link rel="stylesheet" href="http://yoursitehere//css/poole.css">
  <link rel="stylesheet" href="http://yoursitehere//css/syntax.css">
  <link rel="stylesheet" href="http://yoursitehere//css/hyde.css">
  <link rel="stylesheet" href="http://fonts.googleapis.com/css?family=PT+Sans:400,400italic,700|Abril+Fatface">

  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.ico">

  
  <link href="" rel="alternate" type="application/rss+xml" title="My New Hugo Site" />
</head>

<body>

<div class="sidebar">
  <div class="container sidebar-sticky">
    <div class="sidebar-about">
      <h1>My New Hugo Site</h1>
      <p class="lead">
      An elegant open source and mobile first theme for <a href="http://hugo.spf13.com">hugo</a> made by <a href="http://twitter.com/mdo">@mdo</a>. Originally made for Jekyll.
      </p>
    </div>

    <ul class="sidebar-nav">
      <li><a href="/">Home</a> </li>
      
    </ul>

    <p>&copy; 2015. All rights reserved. </p>
  </div>
</div>


    <div class="content container">
<div class="post">
  <h1>Agile Thailand 2014 ในความฝัน (ตอนที่ 2: การจัดงาน)</h1>
  <span class="post-date">Thu, Jan 30, 2014</span>
      

<p><a href="http://www.varokas.com/wp-content/uploads/2014/01/545471_10150863433892371_540003832_n.jpg"><img src="http://www.varokas.com/wp-content/uploads/2014/01/545471_10150863433892371_540003832_n.jpg" alt="545471_10150863433892371_540003832_n" />
</a></p>

<p>(เครดิตรูป : คลังภาพ Agile66)</p>

<p>ต่อจากอันที่แล้วที่พูดถึงภาพรวมของงาน คราวนี้มาคุยกันเรื่องของการทำงานของคณะจัดงาน ATH2014 บ้าง</p>

<h2 id="ทำให-หน-าใหม-เป-นกำล-งหล-ก:51ef69342a18fa5948e5bdeedc89a544">ทำให้หน้าใหม่เป็นกำลังหลัก</h2>

<p>ลุงๆ ป้าๆ ที่จัดงานอไจล์กันทุกปี ก็มีเรื่องกลุ้มใจอยู่อย่างเปิดเผย แต่อาจจะไม่เคยบอกออกมาตรงๆ ก็คือ เราอยากให้คนหน้าใหม่เป็นกำลังหลักครับ คือ ไม่ใช่แค่รอตามคำสั่ง หรือ ไม่ใช่คอยเป็นกำลังสนับสนุนยกของ ลงมติความเห็นอย่างเดียว</p>

<p>แต่อยากให้เป็นผู้กำหนดทิศทางหลักของงานอไจล์ต่อไปเรื่อยๆ</p>

<p>ทั้งนี้จะทำแบบนี้ได้ ผมคิดว่าต้องมีสิ่งเหล่านี้เป็นอย่างน้อยนะ</p>

<h2 id="safe-environment:51ef69342a18fa5948e5bdeedc89a544">Safe Environment</h2>

<p>อันนี้ก็ไม่ใช่หลักการประหลาดอะไร ทีมอไจล์หลายๆ ทีมก็รู้อยู่แล้วว่าอยากจะให้เกิดการบริหารจัดการเองได้ ก็ต้องสร้างสภาพแวดล้อมที่เรารู้สึกปลอดภัย รู้สึกว่าถ้าพลาดไปมันก็ไม่ใช่เรื่องใหญ่ เรียนรู้กันได้ ปรับกันใหม่ได้เรื่อยๆ</p>

<p>ผมคิดว่าจะทำให้เกิดตรงนี้ได้ ผมอยากให้สร้างสภาพแวดล้อมว่างาน ATH เป็น &ldquo;งานของเรา&rdquo; จัดในบ้านของเรา เราไม่ต้องไปเชิญแขกใหญ่โต ประธาน คนดัง มาเปิดงาน เราไม่ต้องทำยอดขายตั๋วไม่ต้องมีการไปรับปากว่าในงานนี้ มันต้องมีอะไรหรือไม่มีอะไร และไม่ต้องสนใจว่าเคยทำอะไรมาอย่างไร</p>

<p>ทั้งหมดเพื่อให้หน้าใหม่ (ทั้งพี่และน้อง)​ เล่นได้เต็มที่ ทดลองได้เต็มที่ว่าจะทำอะไรยังไง โดยไม่ต้องไปกลัวผลกระทบภาพลักษณ์ เพราะเป็น &ldquo;งานของเรา&rdquo; เราจัดกันเอง ครับ</p>

<p>ส่วนรุ่นพี่ๆ มีไว้คอยรับใช้ปรึกษา และก็อปของที่มันใช้งานได้ดีไปไว้ในงานอื่นๆ :-) เรื่องทางการ ใส่สูทเก็บไว้ตอน Agile Tour</p>

<h2 id="rewarding-experiences:51ef69342a18fa5948e5bdeedc89a544">Rewarding Experiences</h2>

<p>ลักษณะของคนที่เข้ามาช่วยจัดงานอไจล์ทุกปี ไม่ใช่คนที่ถูกขับดันด้วยปัจจัยภายนอก เช่น เงินตอบแทน(ไม่มีให้) หรือ การได้เข้างานฟรี แต่เข้ามาเพราะอยากเรียนรู้สิ่งใหม่ๆ ทำให้ตัวเองมีประสบการณ์มากขึ้น และเติบโตขึ้นซะมากกว่า</p>

<p>อย่างที่บอก เรามีคำขวัญอย่างไม่เป็นทางการของงานว่าเรา &ldquo;ใช้อไจล์จัดงานอไจล์&rdquo; ซึ่งก็ดูเป็นที่ดึงดูดรุ่นใหม่ๆ มาได้เรื่อยๆ โดยเฉพาะคนที่ไม่เคยทำอไจล์มาก่อนก็จะได้มาทำกันจริงๆ อันนี้ผมคิดเองว่าเป็นจุดที่น่าจะเก็บไว้</p>

<p>นอกจากนี้ก็อยากทำให้คนจัดได้เกิดความภูมิใจในสิ่งที่ตัวเองทำ เก็บไว้เป็นที่ระลึกตลอดไป ซึ่งอาจจะเป็นสิ่งของเล็กน้อย เช่น เสื้อสตาฟ หรือ การเจาะลึกให้เห็นเบื้องหลังการทำงานของคณะทำงาน ที่ทำให้คนมางานเห็นว่า กว่าจะเป็นงานอไจล์แต่ละปีได้ คณะทำงานต้องฝ่าฟันอะไรบ้าง และสุดท้ายได้เรียนรู้อะไรกันบ้าง</p>

<h2 id="innovation-tradition:51ef69342a18fa5948e5bdeedc89a544">Innovation &gt; Tradition</h2>

<p>สรุปแล้วงานนี้อยากให้คนรุ่นใหม่ เข้ามาเล่นสนุกกับการออกแบบงานและจัดงานได้เต็มที่ ไม่ต้องสนว่างานอื่นเค้ามีอะไรหรือเคยทำอะไรมา เพราะเป็นงานของเรา ไม่ใช่งานที่ต้องเอาใจใคร และรางวัลของการทำงานนี้จะมาจากการที่ได้ประสบการณ์มากขึ้น เติบโตขึ้น และได้ทดลองสิ่งต่างๆ อย่างเป็นอิสระ</p>

<p>ผมมั่นใจว่าถ้าจะทำให้ autonomy เกิด มันต้องมาพร้อมกับ authorithy ครับ</p>

<p>ผมขอเป็นคนแรกที่จะปล่อยอำนาจนี้ให้อยู่ในมือของคนรุ่นใหม่ที่จะมาช่วยกันทำ และมั่นใจว่ารุ่นเก่าคนอื่นๆ คงคิดเหมือนกัน</p>

<p>ส่วนพวกคุณปู่ๆ ก็มีหน้าที่คอยเป็น คนรับใช้ และ ที่ปรึกษา เป็นหลัก :-)</p>

</div>
</div>

  </body>
</html>
